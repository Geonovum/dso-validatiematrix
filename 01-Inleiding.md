# Inleiding

Voor de borging van de digitale registratie, publicatie en ontsluiting van
omgevingsdocumenten via de LVBB en
de landelijke voorziening DSO moeten de omgevingsdocumenten voldoen aan diverse
technische en functionele eisen.  Dit document is geen bron van nieuwe regels: de validatieregels 
vinden hun oorsprong in de STOP/TPOD-standaarden of andere documenten
en zijn expliciet geïdentificeerd om de validatiefunctionaliteit van
LVBB en OZON te kunnen ontwikkelen. Dit document is zelf geen standaard maar een
hulpmiddel bij de standaard waarin alle regels overzichtelijk bij elkaar staan
en voorziet daarmee in de behoefte van bevoegde gezagen en 
softwareontwikkelaars om inzicht te hebben in de eisen waaraan hun
omgevingsdocumenten moeten voldoen om succesvol te kunnen worden geregistreerd,
gepubliceerd en ontsloten op overheid.nl en in het DSO-LV. Dit document voorziet in deze behoefte
en geeft een geclassificeerde beschrijving van een geharmoniseerd overzicht van
de validatieregels die in de keten van 'Plan tot Publicatie'
nodig zijn voor correcte verwerking van een omgevingsdocument. Hoewel alle
validatieregels nodig zijn voor een correcte werking van de keten, is het niet altijd zo
dat een omgevingsdocument dat niet aan alle regels voldoet door de
keten wordt geweigerd. Welke validatieregels daadwerkelijk zijn geïmplementeerd is te vinden in de
release notes van de verschillende ketenonderdelen. De identificaties van de
validatieregegel kunnen gebruikt worden om naar een validatieregel te verwijzen.

De rest van dit document is als volgt gestructureerd. In het hoofdstuk
[Uitgangspunten](#uitgangspunten) zijn de uitgangspunten voor het samenstellen
van de validatiematrix beschreven. Het hoofdstuk
[Wijzigingsprotocol](#wijzigingsprotocol) beschrijft het wijzigingsprotocol
behorend bij de validatieregels. De daadwerkelijke validatieregels zijn te
vinden in de hoofdstukken 4 t/m 7. Een wijzigingsoverzicht van
dit document is te vinden in [Wijzigingsoverzicht](#wijzigingsoverzicht).
