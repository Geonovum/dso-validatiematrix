## Inleiding
Voor de borging van de digitale registratie, publicatie en ontsluiting van omgevingsdocumenten (zijnde besluiten en regelingen conform de Omgevingswet) in de landelijke voorziening DSO dienen deze omgevingsdocumenten te voldoen aan diverse
technische en functionele eisen.
De validatie- en conformiteitsregels die hiervoor zijn opgesteld vinden hun oorsprong
in de documentatie van de STOP/TPOD-standaarden en zijn expliciet geïdentificeerd
om de validatiefunctionaliteit van LVBB en OZON te kunnen ontwikkelen. Deze validatiefunctionaliteit wordt in fases ontwikkeld.
Tegelijkertijd hebben bevoegde gezagen en hun softwareontwikkelaars behoefte aan
inzicht in de eisen waaraan hun omgevingsdocumenten moeten voldoen om straks
succesvol te worden geregistreerd, gepubliceerd en ontsloten in het DSO-LV. Deze
notitie voorziet in deze behoefte en geeft een geclassificeerde beschrijving van een
geharmoniseerd overzicht van de validatie- en conformiteitsregels die in de keten
van 'Plan tot Publicatie' nodig zijn voor correcte verwerking van een omgevingsdocument. Dit betekent nog niet automatisch dat deze regels in de keten worden afgedwongen. Welke regels daadwerkelijk zijn geïmplementeerd is te vinden in de release notes van de verschillende ketenonderdelen.