# Inleiding

Voor de borging van de digitale registratie, publicatie en ontsluiting van
omgevingsdocumenten in
de landelijke voorziening DSO moeten deze documenten voldoen aan diverse
technische en functionele eisen.  Dit document is geen bron van nieuwe regels: de validatie- en conformiteitsregels 
vinden hun oorsprong in de STOP/TPOD-standaarden of andere documenten
en zijn expliciet geïdentificeerd om de validatiefunctionaliteit van
LVBB en OZON te kunnen ontwikkelen. (NJ: waarom noem je het in voorgaande zin validatie- en conformiteitsregels? in de rest van het document gaat het over validatieregels en de validatiematrix. Ik zou dat ook hier doen) Dit document voorziet ook in de behoefte van bevoegde gezagen en 
softwareontwikkelaars om inzicht te hebben in de eisen waaraan hun
omgevingsdocumenten moeten voldoen om succesvol te kunnen worden geregistreerd,
gepubliceerd en ontsloten op overheid.nl en in het DSO-LV. Dit document voorziet in deze behoefte
en geeft een geclassificeerde beschrijving van een geharmoniseerd overzicht van
de validatie- en conformiteitsregels die in de keten van 'Plan tot Publicatie'
nodig zijn voor correcte verwerking van een omgevingsdocument. (NJ: zie opmerking hiervoor) Hoewel alle
regels nodig zijn voor een correcte werking van de keten, is het niet altijd zo
dat een omgevingsdocument dat niet aan alle regels voldoet door de
keten wordt geweigerd. Welke validatieregels daadwerkelijk zijn geïmplementeerd is te vinden in de
release notes van de verschillende ketenonderdelen.

De rest van dit document is als volgt gestructureerd. In het hoofdstuk [Uitgangspunten](#uitgangspunten) zijn de uitgangspunten voor het samenstellen van de validatiematrix beschreven. Het hoofdstuk [Wijzigingsprotocol](#wijzigingsprotocol) beschrijft het wijzigingsprotocol behorend bij de validatieregels. De daadwerkelijke validatieregels zijn te vinden in [Validatiematrix](#de-validatiematrix). Een wijzigingsoverzicht van dit document is te vinden in [Wijzigingsoverzicht](#wijzigingsoverzicht).
